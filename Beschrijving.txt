X-Y-Magazijnrek

- schaalbaar
- makkelijk uitbreidbaar
- geen elektrische componenten aan het rek zelf (veiligheid en onderhoudbaarheid)
- gedesigned met de bedoeling van de meeste componenten te 3D-printen
- gebruikt zoveel mogelijk gestandardiseerde componenten die goedkoop verkrijgbaar zijn.
- gedesigned met oog op veiligheid, snelle installatie, onderhoudbaarheid en gemak van productie.

Dit is een conceptueel ontwerp van een robotisch magazijnrek dat in staat is om lichte vracht op te slaan in grote magazijnrekken. 
Het mechanisme kan met minimale mechanische onderdelen schakelen tussen rails waarop het zich beweegt op zowel de X-as als de Y-as. 
Alleen de functionaliteit voor beweging en het schakelen tussen de x- en y-assen is hier ontworpen. 
Voor daadwerkelijk plaatsen en uitnemen van vracht uit een schap moet er nog een grijpmechanisme ontworpen worden.
Het actieve onderdeel in dit magazijnrek is een kar die zich voortbeweegt op rails. 
Bovenop de bestaande structurele rails van een magazijnrek worden aanvullende rails met tandlatten aan beide zijden geïnstalleerd. 
Op deze tandlatten beweegt de draagkar die de producten in het rek plaatst. 
De draagkar is uitgerust met vier motor-groepen die beweging over zowel de X- als de Y-assen mogelijk maken. 
Wanneer het besturingsalgoritme beslist dat de kar van as moet wisselen, 
duwt een duwmechanisme indien nodig het roteerbare railsegment voor zich in de andere positie. 
Elk roteerbaar railsegment is voorzien van een 45° belastingsbegrenzer die in dit geval niet dient 
om het maximale torsie-effect te beperken, maar om het railsegment in de volgende positie te vergrendelen wanneer het 
verder dan 45° wordt geduwd. Hiermee wordt een oorspronkelijk ontwerpprobleem opgelost met betrekking tot het risico van 
verlies van grip op de railtandlatten en slijtage tijdens as-transitie.
Zodra de roteerbare railsegmenten zich in de juiste positie bevinden en alle vier sensoren van 
elke motor-groep detecteren dat ze zich direct boven het draaipunt van de roteerbare railsegmenten bevinden, 
kan het volledige motor-mechanisme een draai van 90° maken, waarbij de roteerbare railsegmenten met zich meebewegen. 
Nu kan de kar verder bewegen op de andere as.
